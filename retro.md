## Retrospektiivi

Pidimme retrospektiivin tiimimme _Sankarikoodaajat_ kanssa ensimmäisen sprintin päätteeksi. Järjestimme _Zoom_ -palaverin, jossa keskustelimme, ja käytimme  _Flinga_ -sovellusta muistiinpanojen keräämiseen. Käytimme retrospektiivimenetelmistä tuttua Glad, Sad & Mad -tekniikkaa, jonka implementoimme Flingaan, jakamalla lappukategoriat väreittäin. 

Aloitimme retrospektiivin 10-15 minuutin mittaisella tuokiolla, jossa kaikki lisäilivät Flingaan Glad, Sad ja Mad -lappuja. Kun alustalla alkoi olla hiljaista, tarkistimme olivatko kaikki valmiita. Tämän jälkeen analysoimme jokaisen lapun yksi kerrallaan, aloittaen Mad- ja Sad -lapuista. Näin mahdollistimme sen, että lopuksi käsitellään positiivisia asioita, ja kaikille jäi ymmärtääkseni hyvä maku suuhun.

 Iloksemme huomasimme, että Glad -lappujen lukumäärä oli yhtä suuri kun Sad & Mad -lappujen. Teimme myös huomion, että Sad & Mad -osio keskittyi aikalailla ainoastaan teknisiin ongelmiin. Kävimme lappujen läpikäymisen aikana rakentavaa keskustelua siitä, miten voisimme taklata näitä sprintin aikana ilmenneitä ongelmia, joista osan olimmekin jo itse sprintin aikana tai viimeistään ensimmäisessä asiakastapaamisessa taklanneet. 
 
 Rakentavan ja teknisiin asioihin suurimmaksi osaksi keskittyneen keskustelun jälkeen, Glad -osion käyminen nosti endorfiinilevelejä vielä entisestään. Teemat melkein pystyisi jakaa kahteen tarkasteltavaan osioon ensimmäisen sprintin perusteella: tekninen(Mad&Sad) ja tiimin tarkastelu(Glad). Henkilökohtaisesti koin, että tämmöinen tiimin suorituksen reflektointi viikkotasolla auttaa kaikkia parempiin suoritukseen, niin koodin kuin ihmistenkin parissa.
